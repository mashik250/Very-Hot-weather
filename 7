বাংলাদেশ জামায়াতে ইসলামীর সহকারী সেক্রেটারি জেনারেল মাওলানা রফিকুল ইসলাম খান বলেছেন, শহীদ নিজামীর খুনীদের বিচার এই বাংলার মাটিতেই হবে ইনশাআল্লাহ। তিনি বলেন বাংলাদেশে আর কোন ফ্যাসিবাদকে আসতে দেওয়া হবে না।

১১ মে রোববার পাবনার সাঁথিয়া সরকারি ডিগ্রি কলেজ মাঠে বাংলাদেশ জামায়াতে ইসলামীর সাবেক আমীর শহীদ মাওলানা মতিউর রহমান নিজামীর শাহাদাত উপলক্ষ্যে মিলাদ মাহফিল ও আলোচনা অনুষ্ঠানে তিনি এসব কথা বলেন। শহীদ মাওলানা নিজামীর স্মরণে অনুষ্ঠিত এই আলোচনা সভায় হাজার হাজার মানুষ অংশগ্রহণ করেন।
