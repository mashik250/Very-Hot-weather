৭১ এর জন্য ক্ষমা চাইতে হবে এটা লীগের বয়ান। বরং দিল্লীর বয়ান। মুসলিম রাষ্ট্রের অখণ্ডতার পক্ষে দাঁড়ানো মোটেই অন্যায় নয়। বরং ইসলামের ভিত্তিতে যে ভূমি সিকি শতাব্দী আগে দিল্লীর গোলামী থেকে মুক্তি পেয়েছে, স্বাধীনতার নামে পুনরায় সেই গোলামীর শৃঙ্খলে আবদ্ধ হবার ষড়যন্ত্রের বিরোধিতা যে কোনো অন্তর্দৃষ্টিসম্পন্ন মানুষই করতে পারেন। উলামায়ে কিরাম, প্রকৃত দেশপ্রেমী মুসলিম বুদ্ধিজীবীদের বিশাল অংশ সে কারণে এর বিরোধিতা করেছেন। 

ফলে তাদের ক্ষমা চাওয়ার প্রশ্নই ওঠে না।  হ্যাঁ কেউ শরীয়াহ লঙ্ঘন করলে, অন্যায় রক্তপাত, ধর্ষণ, লুণ্ঠন ইত্যাদির সঙ্গে যুক্ত থাকলে সে অপরাধী ও শাস্তিযোগ্য। কিন্তু মুসলমানের ভূমির অখণ্ডতার সমর্থনকে একবাক্যে অপরাধের সমার্থক বানানো, ৭১ কে দেশপ্রেমের চিরন্তন মাপকাঠি বানানো ইন্ডিয়ার খেলা। এর নামেই পঞ্চাশ বছর দিল্লীর গোলামী চলেছে। দেশপ্রেমের নামে দেশ লুটেপুটে খাওয়ার ব্যবসা চলেছে। 

ইন্ডিয়া নিজ দেশেও দেশপ্রেমের এমন বয়ান তৈরি করেছে। যে কারণে আজও সে মোগলদেরকে বহিরাগত, হিন্দস্তান-বিরোধী হিসেবে দেখায়। অথচ আকবর, জাহাঙ্গীর, শাহজাহান, আওরঙ্গজেব তাদের প্রত্যেকে হিন্দস্তানে জন্ম নিয়েছেন। হিন্দস্তানেই জীবন কাটিয়েছেন। হিন্দস্তানেই চিরদিনের জন্য শায়িত হয়েছেন। তারা কেউ হিন্দস্তানের বাইরের সঙ্গে সম্পর্ক রাখেননি। হিন্দস্তানের একটি রূপিও অন্য কোথাও বিনিয়োগ করেননি। কারণ হিন্দস্তানই তাদের দেশ ছিল। তারা হিন্দস্তানী ছিলেন। কিন্তু কেবল 'মুসলিম' হবার অপরাধে তারা 'বহিরাগত'। অথচ হিন্দস্তান লুটপাটকারী, ভিনদেশের নাগরিকত্ব বহনকারী রাজনৈতিক নেতারা প্রকৃত হিন্দস্তানী। তুর্কী রক্ত বহনকারী মাত্রই বহিরাগত। কিন্তু আর্য রক্ত বহনকারীরা খাটি হিন্দস্তানী। আরও সহজে, মুসলিম মানেই 'পাকিস্তানী'। আর HINদুত্ববাদী মানেই হিন্দস্তানী। 

ইন্ডিয়া লীগের মাধ্যমে একই বয়ান এই দেশের মুসলমানদের মাঝে প্রতিষ্ঠিত করেছে। অথচ এখানে দীর্ঘ পঞ্চাশ বছর যাদেরকে 'বাংলাদেশবিরোধী', 'রাজাকার'  কিংবা 'পাকিস্তানপন্থী' বলা হয়েছে, তারা দেশের বাইরে এক পয়সাও পাঠাননি। পাকিস্তান বা দ্বিতীয় কোনো দেশের নাগরিক হননি। এই দেশকেই তারা জীবন ও মৃত্যুর শেষ ঠিকানা হিসেবে বেছে নিয়েছেন। এখানেই তাদের মেধা, শ্রম, সম্পদ ও জীবনের সবকিছু বিনিয়োগ করেছেন। দেশের স্বাধীনতার প্রকৃত প্রহরী হিসেবে দেশবিরোধী প্রত্যেকটি ষড়যন্ত্রের মুখে সর্বপ্রথম রাজপথে নেমে এসেছেন। 

বিপরীতে লীগ কিংবা তাদের বয়ান গলাধঃকরণকারী যারা নিজেদেরকে কথিত মুক্তিযুদ্ধের স্বপক্ষের শক্তি, স্বাধীনতার সোল এজেন্ট দাবি করেছে, তাদের প্রায় প্রত্যেকেই দিল্লীর কাছে দেশ বিক্রি করে পরদেশের নাগরিকত্ব কিনেছে। দেশের মানুষের ভবিষৎ লুট করে ইউরোপ-আমেরিকায় নিজেদের, সন্তানদের ভবিষ্যৎ গড়েছে। তাহলে সেই ৭১ দেশপ্রেমের চিরন্তন মাপিকাঠি হয় কী করে? দেশ-বিক্রিকারী, স্বাধীনতার নামে চেতনাব্যবসায়ীরা প্রকৃত দেশপ্রেমিক আলিম-উলামা ও মুসলিম জনতাকে ৭১ এর জন্য ক্ষমা চাইতে বলে কোন্ অধিকারে? 

ইন্ডিয়ার এই বয়ান দীর্ঘদিন এখানে চলেছে। আলিম ও ইসলামপন্থীদের কেউ কেউও এটা গিলেছেন। সেই পর্ব এবার শেষ করতে হবে। দেশের শত্রুর তৈরি করা এমন বয়ান ছুঁড়ে ফেলতে হবে। ৭১ আমাদের ইতিহাসের গুরুত্বপূর্ণ পর্ব; কিন্তু একমাত্র পর্ব নয়। আগে ৪৭ এবং পরে ২৪ একই রকমের গুরুত্বপূর্ণ পর্ব। তিনটিকেই মূল্যায়ন করতে হবে। আমাদের স্বাধীনতার ইতিহাস বিশেষ কোনো সাল, বিশেষ কোনো বয়ানের কাছে বন্ধক রাখলে দেশপ্রেমের প্রকৃত সংজ্ঞা বিকৃত হবে, স্বাধীনতার ভবিষ্যৎ অরক্ষিত হয়ে পড়বে।

- মীযান হারুন (https://www.facebook.com/share/p/1AcVXXJyG6/)
