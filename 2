জুলাই গণঅভ্যুত্থানের সময় সংঘটিত গণহত্যাসহ মানবতাবিরোধী অপরাধের মামলায় খুনি হাসিনাসহ তিনজনের বিরুদ্ধে তদন্ত শেষ হয়েছে।

আজ সোমবার (১২ মে) এই তদন্ত প্রতিবেদন দাখিল করা হবে। প্রতিবেদন দাখিল উপলক্ষে আন্তর্জাতিক অপরাধ ট্রাইব্যুনালের প্রসিকিউশনের পক্ষ থেকে ওই দিন বেলা ১টায় এক সংবাদ সম্মেলনের আয়োজন করা হয়েছে।

সূত্র জানিয়েছে, এ মামলায় অপর দুই আসামি হচ্ছেন আওয়ামী অবৈধ স্বরাষ্ট্রমন্ত্রী আসাদুজ্জামান খান কামাল এবং আওয়ামী পুলিশ প্রধান চৌধুরী আবদুল্লাহ আল মামুন। এই তিনজনের বিরুদ্ধে জুলাই গণহত্যার ঘটনায় সুপিরিয়র কমান্ড রেসপন্সিবিলিটির (ঊর্ধ্বতন নেতৃত্বের দায়) অভিযোগ আনা হয়েছে। তাদের নেতৃত্বে এই গণহত্যা চালানো হয়েছিল বলে তদন্ত প্রতিবেদনে উঠে এসেছে।
